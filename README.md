Ένα διαρκώς επιδεινούμενο πρόβλημα στις μέρες μας είναι η οικολογική καταστροφή
που δέχεται όλος ο πλανήτης μας. Γι’ αυτό, θα πρέπει να πάρουμε μέτρα τα οποία 
θα επαναφέρουν την οικολογική ισοροπία. Ως προβληματισμένοι μαθητές, θα θέλαμε 
να περιγράψουμε μερικές λύσεις τις οποίες σκεφτήκαμε και οι οποίες αφορούν έναν 
χώρο στον οποίο βρισκόμαστε και ζούμε καθημερινά.

Μια από τις προτάσεις που έχουμε, είναι να φτιάξουμε ένα ενεργειακά αυτόνομο σχολείο
το οποίο θα παίρνει ενέργεια από τον ήλιο, τον αέρα και άλλες πηγές, με την οποία
θα φωτίζουμε και θα θερμαίνουμε το σχολείο. Θα χρησιμοποιήσουμε φωτοβολταϊκά και 
ανεμογενήτριες, που θα φορτίζουν μπαταρίες, οι οποίες θα καλύπτουν μέρος των ενεργειακών
αναγκών του σχολείου. Η φόρτιση θα ελέγχεται από ένα λογικό κύκλωμα, το οποίο θα
αποθηκεύει και θα διανέμει την ενέργεια, όσο το δυνατό οικονομικότερα (π.χ. θα 
φωτίζονται κυρίως οι πιο σκοτεινοί χώροι ανάλογα με την ώρα της ημέρας).

Όσον αφορά τη θέρμανση του σχολείου θα χρησιμοποιήσουμε ηλιακούς συλλέκτες νερού, 
οι οποίοι θα θερμαίνονται από τον ήλιο. Θα ελέγχονται από ένα άλλο λογικό κύκλωμα 
το οποίο, όταν η θερμοκρασία του συλλέκτη είναι μεγαλύτερη από τη θερμοκρασία του
δοχείου, θα κατεβαίνει ζεστό νερό από τον συλλέκτη στο δοχείο, περνώντας μέσα από μία
σερπαντίνα, χωρίς να έρχεται σε επαφή με το υπόλοιπο νερό του δοχείου. Το νερό αυτό
θα διανέμεται στο σύστημα θέρμανσης του σχολείου, το οποίο θα αποτελείται από σώματα
και επιδαπέδια θέρμανση. Επίσης θα μπορούσαμε να χρησιμοποιήσουμε μια αντλία θερμότητας,
έτσι ώστε να ανεβάσουμε κι άλλο τη θερμοκρασία του σχολείου. Επιπρόσθετα, θα μπορούσαμε
να προσθέσουμε  εγκαταστάσεις γεωθερμίας, βιομάζας, ακόμα και ένα θερμοκήπιο.
Σε επόμενο στάδιο, θα μπορούσε να προστεθεί και μια «ηλιακή καμινάδα».

Έπειτα θα χρησιμοποιήσουμε κινητήρες σε στρατηγικά σημεία του σχολείου που θα μετατρέπουν
την κινητική ενέργεια σε θερμότητα. Κατά τη διάρκεια του μαθήματος της γυμναστικής,
οι μαθητές θα ασκούνται σε διαδρόμους και σε ειδικά διαμορφωμένα μηχανήματα, αντί να
κάνουν γύρους στο γήπεδο για προθέρμανση. Με αυτόν τον τρόπο, η κινητική ενέργεια που θα
παράγουν θα μετατρέπεται σε ηλεκτρική και θερμική. Άλλος τρόπος παραγωγής ενέργειας είναι
η δημιουργία περιστρεφόμενων πορτών στις εισόδους του σχολείου, οι οποίες στο κέντρο θα έχουν
έναν ηλεκτροκινητήρα. Οι μαθητές θα περιστρέφουν τις πόρτες αυτές χειροκίνητα, κατά την είσοδο
και την έξοδό τους στο και από το σχολείο, παράγοντας έτσι ηλεκτρική ενέργεια.

Για την υλοποίηση θα δουλέψουμε αρχικά σε μακέτα, ώστε να αποδείξουμε την αποτελεσματικότητα
της λύσης μας. Τα συστήματα θα ελέγχονται από έναν μικροελεγκτή 
Arduino. Τα υλικά που θα χρειαστούμε για την υλοποίηση των βασικών λύσεων που
περιγράψαμε είναι τα ακόλουθα:

* μακετόχαρτα καθώς και υλικά για για την δημιουργία της μακέτας του σχολείου.
* Αντλίες, σωλήνες, δεξαμενή νερού και υλικά για την κατασκεύη συστήματος ηλιακής
  θέρμανσης νερού.
* Κινητήρες (12v)
* Αισθητήρες θερμότητας
* αντιστασεις (θέρμανσης νερού), μπορούμε να τις κατασκευάσουμε και μόνοι μας
* φωτοβολταικα, 
* led (φωτισμός), ldr (ή αισθητήρες έντασης φωτός)
* arduino mega για τον έλεγχο

Αν και τα προβλήματα είναι αμέτρητα, με τη συνολική προσπάθεια όλων μας, θα μπορέσει να ξεπερασθεί
αυτό το παγκόσμιο πρόβλημα και θα ζούμε σε μια πιο όμορφη και οικολογική κοινωνία.